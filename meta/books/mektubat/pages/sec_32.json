{
  "id": "sec_31",
  "blocks": [
    {
      "type": "heading",
      "text": "İkinci Nükte: Dünyanın ve eşyanın üç tane yüzü var.",
      "order_index": 0
    },
    {
      "type": "paragraph",
      "text": "Birinci Yüzü: Esma-i İlahiyeye bakar, onların âyineleridir. Bu yüze zeval ve firak ve adem giremez, belki tazelenmek ve teceddüd var.",
      "order_index": 1
    },
    {
      "type": "paragraph",
      "text": "İkinci Yüzü: Âhirete bakar, âlem-i bekaya nazar eder, onun tarlası hükmündedir. Bu yüzde bâki semereler ve meyveler yetiştirmek var; bekaya hizmet eder, fâni şeyleri bâki hükmüne getirir. Bu yüzde dahi mevt ve zeval değil, belki hayat ve beka cilveleri var.",
      "order_index": 2
    },
    {
      "type": "paragraph",
      "text": "Üçüncü Yüzü: Fânilere, yani bizlere bakar ki fânilerin ve ehl-i hevesatın maşukası ve ehl-i şuurun ticaretgâhı ve vazifedarların meydan-ı imtihanlarıdır. İşte bu üçüncü yüzündeki fena ve zeval, mevt ve ademin acılarına ve yaralarına merhem için o üçüncü yüzün içyüzündeki beka ve hayat cilveleri var.",
      "order_index": 3
    },
    {
      "type": "paragraph",
      "text": "Elhasıl: Şu mevcudat-ı seyyale, şu mahlukat-ı seyyare, Vâcibü’l-vücud’un envar-ı icad ve vücudunu tazelendirmek için müteharrik âyineler ve değişen mazharlardır.",
      "order_index": 4
    },
    {
      "type": "paragraph",
      "text": "***",
      "order_index": 5
    },
    {
      "type": "paragraph",
      "text": "İKİNCİ MAKAM",
      "order_index": 6
    },
    {
      "type": "paragraph",
      "text": "Bir mukaddime, beş işarettir.",
      "order_index": 7
    }
  ]
}