{
  "id": "sec_58",
  "blocks": [
    {
      "type": "heading",
      "text": "Sekizinci Nükte",
      "order_index": 0
    },
    {
      "type": "paragraph",
      "text": "Buna dair bir düstur-u hakikati beyan etmek lâzım. Şöyle ki:",
      "order_index": 1
    },
    {
      "type": "paragraph",
      "text": "Nasıl hukuk-u şahsiye ve bir nevi hukukullah sayılan hukuk-u umumiye namıyla iki nevi hukuk var; öyle de mesail-i şer’iyede bir kısım mesail, eşhasa taalluk eder; bir kısım, umuma, umumiyet itibarıyla taalluk eder ki onlara şeair-i İslâmiye tabir edilir. Bu şeairin umuma taalluku cihetiyle umum onda hissedardır. Umumun rızası olmazsa onlara ilişmek, umumun hukukuna tecavüzdür.",
      "order_index": 2
    },
    {
      "type": "paragraph",
      "text": "O şeairin en cüz’îsi –sünnet kabîlinden bir meselesi– en büyük bir mesele hükmünde nazar-ı ehemmiyettedir. Doğrudan doğruya umum âlem-i İslâm’a taalluk ettiği gibi; asr-ı saadetten şimdiye kadar bütün eâzım-ı İslâm’ın bağlandığı o nurani zincirleri koparmaya, tahrip ve tahrif etmeye çalışanlar ve yardım edenler düşünsünler ki ne kadar dehşetli bir hataya düşüyorlar. Ve zerre miktar şuurları varsa titresinler!..",
      "order_index": 3
    }
  ]
}