{
  "id": "sec_59",
  "blocks": [
    {
      "type": "heading",
      "text": "Dokuzuncu Nükte",
      "order_index": 0
    },
    {
      "type": "paragraph",
      "text": "Mesail-i şeriattan bir kısmına taabbüdî denilir, aklın muhakemesine bağlı değildir, emrolduğu için yapılır. İlleti, emirdir.",
      "order_index": 1
    },
    {
      "type": "paragraph",
      "text": "Bir kısmına makulü’l-mana tabir edilir. Yani bir hikmet ve bir maslahatı var ki o hükmün teşriine müreccih olmuş fakat sebep ve illet değil. Çünkü hakiki illet, emir ve nehy-i İlahîdir.",
      "order_index": 2
    },
    {
      "type": "paragraph",
      "text": "Şeairin taabbüdî kısmı; hikmet ve maslahat onu tağyir edemez, taabbüdîlik ciheti tereccuh ediyor, ona ilişilmez. Yüz bin maslahat gelse onu tağyir edemez. Öyle de “Şeairin faydası, yalnız malûm mesalihtir.” denilmez ve öyle bilmek hatadır. Belki o maslahatlar ise çok hikmetlerinden bir faydası olabilir.",
      "order_index": 3
    },
    {
      "type": "paragraph",
      "text": "Mesela biri dese: “Ezanın hikmeti, Müslümanları namaza çağırmaktır; şu halde bir tüfek atmak kâfidir.” Halbuki o divane bilmez ki binler maslahat-ı ezaniye içinde o bir maslahattır. Tüfek sesi, o maslahatı verse acaba nev-i beşer namına, yahut o şehir ahalisi namına, hilkat-i kâinatın netice-i uzması ve nev-i beşerin netice-i hilkati olan ilan-ı tevhid ve rububiyet-i İlahiyeye karşı izhar-ı ubudiyete vasıta olan ezanın yerini nasıl tutacak?",
      "order_index": 4
    },
    {
      "type": "paragraph",
      "text": "Elhasıl, cehennem lüzumsuz değil, çok işler var ki bütün kuvvetiyle “Yaşasın cehennem!” der. Cennet dahi ucuz değildir, mühim fiyat ister.",
      "order_index": 5
    },
    {
      "type": "arabic_block",
      "text": "لَا يَسْتَوٖٓى اَصْحَابُ النَّارِ وَاَصْحَابُ الْجَنَّةِ اَصْحَابُ الْجَنَّةِ هُمُ الْفَٓائِزُونَ … الخ",
      "order_index": 6
    },
    {
      "type": "paragraph",
      "text": "***",
      "order_index": 7
    },
    {
      "type": "paragraph",
      "text": "İkinci Risale Olan İkinci Kısım",
      "order_index": 8
    },
    {
      "type": "paragraph",
      "text": "Ramazan-ı şerife dairdir",
      "order_index": 9
    },
    {
      "type": "paragraph",
      "text": "Birinci kısmın âhirinde şeair-i İslâmiyeden bir nebze bahsedildiğinden şeairin içinde en parlak ve muhteşem olan ramazan-ı şerife dair olan bu ikinci kısımda, bir kısım hikmetleri zikredilecektir.",
      "order_index": 10
    },
    {
      "type": "paragraph",
      "text": "Bu İkinci Kısım, ramazan-ı şerifin pek çok hikmetlerinden dokuz hikmeti beyan eden dokuz nüktedir.",
      "order_index": 11
    },
    {
      "type": "arabic_block",
      "text": "بِسْمِ اللّٰهِ الرَّحْمٰنِ الرَّحٖيمِ",
      "order_index": 12
    },
    {
      "type": "arabic_block",
      "text": "شَهْرُ رَمَضَانَ الَّذٖٓى اُنْزِلَ فٖيهِ الْقُرْاٰنُ هُدًى لِلنَّاسِ وَ بَيِّنَاتٍ مِنَ الْهُدٰى وَ الْفُرْقَانِ",
      "order_index": 13
    }
  ]
}