{
  "id": "sec_92",
  "blocks": [
    {
      "type": "heading",
      "text": "Mukaddime: Hallakıyet ve tasarrufat-ı İlahiyeden gayet azîm bir hakikati, muazzam ve muhteşem kanunlarla beyan ediyor. Mesela, bir kuşun tüylü libasını değiştiren Sâni’-i Hakîm, aynı kanunla kâinatın suretini kıyamet vaktinde ve âlem-i şehadetin libasını haşirde o kanun ile değiştirir.",
      "order_index": 0
    },
    {
      "type": "paragraph",
      "text": "Hem bir ağacın ne kadar meyveleri ve çiçekleri bulunuyor; her bir çiçeğin o kadar gayeleri, her bir meyvenin o kadar hikmetleri bulunduğunu gösterir.",
      "order_index": 1
    },
    {
      "type": "paragraph",
      "text": "Beş işaret ise: Eşya, vücuddan gittikten sonra verdikleri ehemmiyetli beş netice itibarıyla, bir vecihle ma’dum iken beş vecihle mevcud kalıyor. Şöyle ki:",
      "order_index": 2
    },
    {
      "type": "paragraph",
      "text": "Her bir mevcud, vücuddan gittikten sonra, ifade ettiği manalar ve arkasında bâki kalan hüviyet-i misaliyesi, âlem-i misalde mahfuz kalır.",
      "order_index": 3
    },
    {
      "type": "paragraph",
      "text": "Hem hayatının etvarıyla “mukadderat-ı hayatiye” denilen sergüzeşte-i hayatiyesi âlem-i misalin defterlerinden olan levh-i misalîde yazılır. Ruhanîlere, daimî mevcud bir mütalaagâh olur.",
      "order_index": 4
    },
    {
      "type": "paragraph",
      "text": "Hem cin ve insin amelleri gibi âhiret pazarına ve âlem-i âhirete gönderilecek mahsulatı bâki kalır.",
      "order_index": 5
    },
    {
      "type": "paragraph",
      "text": "Hem etvar-ı hayatiyeleriyle ettikleri enva-ı tesbihat-ı Rabbaniye bâki kalıyor.",
      "order_index": 6
    },
    {
      "type": "paragraph",
      "text": "Hem şuunat-ı Sübhaniyenin zuhuruna medar çok şeyleri arkasında mevcud bırakır, öyle gider.",
      "order_index": 7
    },
    {
      "type": "paragraph",
      "text": "Bu beş işaretteki beş hakikati, kat’î delil hükmünde beş makul ve makbul temsil ile beyan eder.",
      "order_index": 8
    },
    {
      "type": "paragraph",
      "text": "YİRMİ DÖRDÜNCÜ MEKTUP’UN BİRİNCİ ZEYLİ:",
      "order_index": 9
    },
    {
      "type": "paragraph",
      "text": "قُلْ مَا يَعْبَؤُا بِكُمْ رَبّٖى لَوْلَا دُعَٓاؤُكُمْ âyetinin mühim bir sırrını beş nükte ile tefsir ediyor. Ve dua, bir sırr-ı azîm-i ubudiyet olduğunu ve kâinattan daimî bir surette dergâh-ı rububiyete giden en azîm vesile ise dua olduğunu ve duanın azîm tesiri bulunduğunu kat’î ispat etmekle beraber; külliyet ve devam kesbeden bir dua, kat’iyen makbul olduğuna binaen umum ümmetin Resul-i Ekrem aleyhissalâtü vesselâma salavat namıyla dualarının neticesinde, Resul-i Ekrem aleyhissalâtü vesselâmın ne kadar yüksek bir mertebede olduğunu gösterir.",
      "order_index": 10
    },
    {
      "type": "paragraph",
      "text": "Duanın da üç nev-i mühimmini zikretmekle beraber, beyan eder ki duanın en güzel ve en latîf meyvesi, en leziz ve en hazır neticesi şudur ki: Dua eden adam, bilir ve dua ile bildirir ki birisi var, onun sesini dinler, derdine derman yetiştirir, ona merhamet eder, onun eli her şeye yetişir. Ve bu boş, hâlî dünyada o yalnız değil; belki bir Kerîm zat var; ona bakar, ünsiyet verir. Onun hadsiz ihtiyacatını yerine getirebilir ve hadsiz düşmanlarını def’edebilir bir zatın huzurunda kendini tasavvur ederek, bir ferah ve sürur duyup dünya kadar ağır bir yükü üzerinden atıp “Elhamdülillahi Rabbi’l-âlemîn” der.",
      "order_index": 11
    },
    {
      "type": "paragraph",
      "text": "YİRMİ DÖRDÜNCÜ MEKTUP’UN İKİNCİ ZEYLİ:",
      "order_index": 12
    },
    {
      "type": "paragraph",
      "text": "Mi’rac-ı Nebevî ve Mevlid-i Nebevîye (asm) dair üç mühim suale, gayet mukni ve mantıkî ve parlak bir cevaptır. Bu zeyl çendan kısadır fakat gayet kıymettardır. Mevlid-i Nebevîye (asm) iştiyakı olanlar buna çok müştaktırlar.",
      "order_index": 13
    },
    {
      "type": "paragraph",
      "text": "Hâtimesinde gayet mühim bir düstur-u mantıkî ile kâinatta en büyük ferd-i ekmel ve üstad-ı küll ve habib-i a’zam, Resul-i Ekrem aleyhissalâtü vesselâm olduğunu ispat eder.",
      "order_index": 14
    },
    {
      "type": "paragraph",
      "text": "YİRMİ BEŞİNCİ MEKTUP:",
      "order_index": 15
    },
    {
      "type": "paragraph",
      "text": "Sure-i Yâsin’in yirmi beş âyetine dair yirmi beş nükte olmak üzere rahmet-i İlahiyeden istenilmiş fakat daha zamanı gelmediğinden yazılmamıştır.",
      "order_index": 16
    },
    {
      "type": "paragraph",
      "text": "YİRMİ ALTINCI MEKTUP:",
      "order_index": 17
    },
    {
      "type": "paragraph",
      "text": "وَاِمَّا يَنْزَغَنَّكَ مِنَ الشَّيْطَانِ نَزْغٌ فَاسْتَعِذْ بِاللّٰهِ اِنَّهُ هُوَ السَّمٖيعُ الْعَلٖيمُ sırrına dair “Hüccetü’l-Kur’an Ale’ş-şeytan ve Hizbihi” namıyla, iblisi ilzam ve ehl-i tuğyanı iskât eden gayet mühim bir mektuptur.",
      "order_index": 18
    },
    {
      "type": "paragraph",
      "text": "Bu mektubun dört mebhası var.",
      "order_index": 19
    },
    {
      "type": "paragraph",
      "text": "Birinci Mebhas: Şeytanın en müthiş hücumunu def’etmekle, şeytanı öyle bir surette ilzam eder ki içine girerek saklanıp vesvese edecek bir yer bırakmıyor. Ve o kadar kuvvetli delail-i akliye ile ve kat’î bürhanlarla şeytanı ve şeytanın şakirdlerini ilzam eder ki şeytan olmasa idiler imana gelecektiler.",
      "order_index": 20
    },
    {
      "type": "paragraph",
      "text": "Fakat maatteessüf şeytan-ı cin ve insin, gayet çirkin davalarını ve desiselerini bütün bütün iptal ve def’etmek için farazî bir surette onların çirkin fikirlerini zikredip öyle iptal ediyor. Mesela, der ki: “Eğer faraza dediğiniz gibi Kur’an kelâmullah olmazsa en âdi ve sahte bir kitap olurdu. Halbuki meydandaki âsârıyla göstermiş ki en âlî bir kitaptır.” İşte bu gibi farazî tabiratın, titreyerek yazılmasına mecburiyet hasıl olmuştur.",
      "order_index": 21
    },
    {
      "type": "paragraph",
      "text": "Şu mebhasın âhirinde, şeytanın Sure-i قٓ وَ الْقُرْاٰنِ الْمَجٖيدِ in fesahat ve selasetine dair bir vesvese ve itirazını reddediyor.",
      "order_index": 22
    },
    {
      "type": "paragraph",
      "text": "İkinci Mebhas: Bir insanda, vazife ve ubudiyet ve zat itibarıyla üç şahsiyet bulunduğunu ve o şahsiyetlerin ahlâkı ve âsârı bazen birbirine muhalif olduğunu beyan eder.",
      "order_index": 23
    },
    {
      "type": "paragraph",
      "text": "Üçüncü Mebhas:",
      "order_index": 24
    },
    {
      "type": "arabic_block",
      "text": "يَٓا اَيُّهَا النَّاسُ اِنَّا خَلَقْنَاكُمْ مِنْ ذَكَرٍ وَاُنْثٰى وَجَعَلْنَاكُمْ شُعُوبًا وَقَبَٓائِلَ لِتَعَارَفُوا",
      "order_index": 25
    },
    {
      "type": "paragraph",
      "text": "âyetinin, hayat-ı içtimaiye-i beşeriyenin münasebatına dair gayet mühim bir sırrını ve insanlar, millet millet ve kabile kabile yaratılmasının mühim bir hikmetini Yedi Mesele ile tefsir ediyor.",
      "order_index": 26
    },
    {
      "type": "paragraph",
      "text": "Bu mebhas, milliyetçilere mühim bir tiryaktır. Bu zamanın en müthiş marazına gayet nâfi’ bir ilaçtır. Ve sahtekâr hamiyet-füruşların ve yalancı milliyet-perverlerin yüzlerindeki perdeyi açar, sahtekârlıklarını gösterir.",
      "order_index": 27
    },
    {
      "type": "paragraph",
      "text": "Dördüncü Mebhas: Altı sualin cevabında on meseledir.",
      "order_index": 28
    },
    {
      "type": "paragraph",
      "text": "Birincisi: “Rabbü’l-âlemîn” kelimesinin tefsirinde on sekiz bin âlem dediklerinin hikmeti münasebetiyle, birkaç nükte-i Kur’aniye beyan edilir.",
      "order_index": 29
    },
    {
      "type": "paragraph",
      "text": "İkinci Mesele: “Allah’ı bilmek, varlığını bilmenin gayrıdır.” Muhyiddin-i Arabî, Fahreddin-i Râzî’ye demiş. Ondan murad nedir? Cevabında, gayet mühim bir mesele-i marifetullah beyan edilmiştir.",
      "order_index": 30
    },
    {
      "type": "paragraph",
      "text": "Üçüncü Mesele: “وَلَقَدْ كَرَّمْنَا بَنٖى اٰدَمَ âyetiyle اِنَّهُ كَانَ ظَلُومًا جَهُولًا âyetinin vech-i tevfiki nedir?” diye sualine, gayet güzel ve nurlu mühim bir cevaptır.",
      "order_index": 31
    },
    {
      "type": "paragraph",
      "text": "Dördüncü Mesele: “ جَدِّدُوا اٖيمَانَكُمْ بِلَا اِلٰهَ اِلَّا اللّٰهُ hikmeti nedir?” diye suale, gayet güzel ve nurlu bir cevaptır.",
      "order_index": 32
    },
    {
      "type": "paragraph",
      "text": "Dördüncü Meselenin Zeyli’nde, vahdaniyetin gayet azîm bir hüccetine ve geniş ve uzun bir bürhanına muhtasar bir işarettir.",
      "order_index": 33
    },
    {
      "type": "paragraph",
      "text": "Beşinci Mesele: “Yalnız ‌لَا اِلٰهَ اِلَّا اللّٰهُ diyen ‌مُحَمَّدٌ رَسُولُ اللّٰهِ‌ demeyen ehl-i necat olabilir mi?” sualine karşı mühim bir cevaptır.",
      "order_index": 34
    },
    {
      "type": "paragraph",
      "text": "Altıncısı: Birinci Mebhas’taki şeytanla münazaranın çirkin tabiratlarının sebeb-i zikrini bildiriyor. Hem mühim bir temsil ile hizbü’ş-şeytanı en dar ve en muhal ve en menfur bir mevkiye sıkıştırıyor. Meydanı Hizbü’l-Kur’an hesabına zapt ederek, her bir hal-i Ahmediye (asm) her bir haslet-i Muhammediye (asm) her bir tavr-ı Nebevî (asm) o kuvvetli temsile göre birer mu’cize hükmüne geçip nübüvvetini ispat ettiğini gösterir.",
      "order_index": 35
    },
    {
      "type": "paragraph",
      "text": "Yedincisi: Vehham ve zarardan sakınmak için bizden uzaklaşan bazı dostların kuvve-i maneviyelerini teyid için ve hizmetimizden bazı maksatlarla çekilen ve maksatlarının aksiyle tokat yiyenleri, çok misallerden yedi küçük misal ile gösterir ki siperini bırakıp kaçanlar, daha ziyade yaralanırlar.",
      "order_index": 36
    },
    {
      "type": "paragraph",
      "text": "Sekizincisi: Diyorlar ki: “Elfaz-ı Kur’aniye ve zikriye ve tesbihatların her birinden, bütün letaif-i insaniye hisselerini istiyorlar. Manaları bilinmezse hisse alınmaz, öyle ise tercüme edilse daha iyi değil mi?” diye olan müthiş ve mugalatalı şu suale karşı, gayet mühim ve ibretli ve zevkli bir cevaptır.",
      "order_index": 37
    },
    {
      "type": "paragraph",
      "text": "Elfaz-ı Kur’aniye ve Nebeviye (asm) manalara, camid ve ruhsuz libas değiller; belki hayattar feyiz-âver ciltlerdir. Zîhayat bir ceset soyulsa elbette ölür. Hem lisan-ı nahvî olan elfaz-ı Kur’aniyedeki i’caz ve îcaz, hakiki tercümeye mani olduğunu gösterir.",
      "order_index": 38
    },
    {
      "type": "paragraph",
      "text": "Dokuzuncusu: “Ehl-i Sünnet ve Cemaat olan ehl-i hak dairesinin haricinde ehl-i velayet bulunabilir mi?” sualine, mühim ve merak-âver bir cevaptır.",
      "order_index": 39
    },
    {
      "type": "paragraph",
      "text": "Onuncusu: Kur’an-ı Hakîm’in hizmetinde bulunan bu bîçare Said ile görüşen ve görüşmek arzu eden dostlara mühim bir düsturdur.",
      "order_index": 40
    },
    {
      "type": "paragraph",
      "text": "YİRMİ YEDİNCİ MEKTUP:",
      "order_index": 41
    },
    {
      "type": "paragraph",
      "text": "Bu mektup, Risale-i Nur Müellifinin talebelerine yazdığı ayn-ı hakikat ve çok letafetli, güzel mektuplarıyla; Risale-i Nur talebelerinin üstadlarına ve bazen birbirlerine yazdıkları ve Risale-i Nur’un mütalaasından aldıkları parlak feyizlerini ifade eden çok zengin bir mektup olup bu mecmuanın üç dört misli kadar büyüdüğü için bu mecmuaya idhal edilmemiştir. Barla, Kastamonu, Emirdağı Lâhikaları olarak müstakillen neşredilmiştir.",
      "order_index": 42
    },
    {
      "type": "paragraph",
      "text": "YİRMİ SEKİZİNCİ MEKTUP:",
      "order_index": 43
    },
    {
      "type": "paragraph",
      "text": "“Sekiz Mesele” namıyla sekiz risaledir.",
      "order_index": 44
    },
    {
      "type": "paragraph",
      "text": "Birinci Risale Olan Birinci Mesele",
      "order_index": 45
    },
    {
      "type": "paragraph",
      "text": "Rüya-yı sadıkanın hakikatini ve faydasını, gayet güzel ve hakikatli “Yedi Nükte” ile beyan ediyor. Bu risale hem kıymettardır hem merak-âverdir.",
      "order_index": 46
    },
    {
      "type": "paragraph",
      "text": "İkinci Mesele Olan İkinci Risale",
      "order_index": 47
    },
    {
      "type": "paragraph",
      "text": "“Hazret-i Musa aleyhisselâm, Hazret-i Azrail aleyhisselâmın gözüne tokat vurmuş.” mealindeki bir hadîse dair ehemmiyetli bir münakaşayı kökünden kaldırır ve bu nevi hadîslere mülhidler tarafından gelen itirazata bir set çeker. Bu risale küçüktür fakat merak-âverdir.",
      "order_index": 48
    },
    {
      "type": "paragraph",
      "text": "Üçüncü Mesele Olan Üçüncü Risale",
      "order_index": 49
    },
    {
      "type": "paragraph",
      "text": "Bu bîçare müflis Said’in ziyaretine gelenlerin ne niyetle görüşmeleri lâzım geldiğini beyan edip sırf Kur’an-ı Hakîm’in dellâlı itibarıyla görüşmek lâzım geldiğini ve o görüşmenin mühim faydalarını ve Said’in şahsiyetinin hiçliği nazara alınmayacağını, belki dellâlı olduğu mukaddes dükkânın kıymettar cevherlerini nazara almak lâzım geldiğini “Beş Nokta” ile gayet güzel bir surette ispat etmekle beraber; hizmet-i Kur’aniyenin keramatından ve inayet-i Rabbaniyeden, ben ve bazı kardeşlerim mazhar olduğumuz çok inayetlerden birkaç vaki ve kat’î misalleri zikrediyor.",
      "order_index": 50
    },
    {
      "type": "paragraph",
      "text": "Bu risalenin tetimmesinde; risalelerin yazmasında, hususan telifinde ve bilhassa Yirmi Dokuzuncu Mektup’ta tezahür eden hârika bir inayeti beyan ediyor.",
      "order_index": 51
    },
    {
      "type": "paragraph",
      "text": "Dördüncü Risale Olan Dördüncü Mesele",
      "order_index": 52
    },
    {
      "type": "paragraph",
      "text": "Mescidimize iki defa taarruz edildi, âhirki defa da kapadılar. Ondan iki veya üç sene mukaddem, yine mübarek bir misafirin gelmesiyle, gayet vahşiyane ve zalimane tecavüz edildiği için her taraftan benden sual edildi. Böyle merak-ı umumîyi tahrik eden bir hâdiseye lâyık cevap vermek için Eski Said lisanıyla “Dört Nokta” ile mühim bir ibretli cevaptır.",
      "order_index": 53
    },
    {
      "type": "paragraph",
      "text": "Beşinci Risale Olan Beşinci Mesele",
      "order_index": 54
    },
    {
      "type": "paragraph",
      "text": "Kur’an-ı Mu’cizü’l-Beyan’da tekrar ile اَفَلَا يَشْكُرُونَ ۞ اَفَلَا يَشْكُرُونَ ve şükretmeyenleri, otuz bir defa فَبِاَىِّ اٰلَٓاءِ رَبِّكُمَا تُكَذِّبَانِ fermanıyla tehdit ettiğinin sırrını gayet âlî ve tatlı ve makul ve makbul bir surette tefsir ediyor, insan bir şükür fabrikası olduğunu ispat ediyor. Kâinat bir nimet hazinesi olup şükür ise anahtarı olduğunu; ve rızık, onun neticesi ve şükrün mukaddimesi bulunduğunu gayet güzel ve kat’î bir surette ispat ediyor.",
      "order_index": 55
    },
    {
      "type": "paragraph",
      "text": "Der tarîk-ı acz-mendî, lâzım âmed çâr çîz:",
      "order_index": 56
    },
    {
      "type": "paragraph",
      "text": "Acz-i mutlak, fakr-ı mutlak, şevk-i mutlak, şükr-ü mutlak ey aziz!",
      "order_index": 57
    },
    {
      "type": "paragraph",
      "text": "olan düstur-u hakikatteki dördüncü rükün bulunan şükr-ü mutlakın parlak ve yüksek hakikatini izah ediyor.",
      "order_index": 58
    },
    {
      "type": "paragraph",
      "text": "Altıncı Risale Olan Altıncı Mesele",
      "order_index": 59
    },
    {
      "type": "paragraph",
      "text": "Hatt-ı Kur’an Mektubat mecmuasında neşredildiğinden buraya dercedilmedi.",
      "order_index": 60
    },
    {
      "type": "paragraph",
      "text": "Yedinci Risale Olan Yedinci Mesele",
      "order_index": 61
    },
    {
      "type": "arabic_block",
      "text": "قُلْ بِفَضْلِ اللّٰهِ وَبِرَحْمَتِهٖ فَبِذٰلِكَ فَلْيَفْرَحُوا هُوَ خَيْرٌ مِمَّا يَجْمَعُونَ",
      "order_index": 62
    },
    {
      "type": "paragraph",
      "text": "âyetinin, Risale-i Nur ve hâdimleri hakkındaki mühim bir sırrını “Yedi İşaret” namıyla, yedi inayet-i Rabbaniyeyi beyan ediyor. Ve tahdis-i nimet suretinde bu inayet-i seb’anın izharına, yedi makul sebebini beyan ediyor. Bu inayet-i seb’a-i külliyenin hârikalarına işareten, kendi kendine telif vaktinde iki sahifenin bütün satırları başlarında yirmi sekiz elif gelerek, Yirmi Sekizinci Mektup’un mertebesine tevafuk ettiğini (Hâşiye[4]) teliften bir zaman sonra muttali olduk.",
      "order_index": 63
    },
    {
      "type": "paragraph",
      "text": "Bu inayet-i seb’ayı okuyan adam, Risale-i Nur eczalarının ne kadar ehemmiyetli ve nazar-ı inayet-i İlahiyede bulunduğunu ve himayet-i Rabbaniyede olduğunu bilecek. Bu yedi inayet külliyedir, cüz’iyatları yetmişi geçer.",
      "order_index": 64
    },
    {
      "type": "paragraph",
      "text": "Âhirinde, bir sırr-ı inayete ait mahrem bir sualin cevabı vardır. Hâtimesinde, inayet-i seb’adan birincisi olan tevafukata gelen veya gelmek ihtimali olan evhamı gayet kat’î bir surette def’ediyor. O hâtimenin âhirinde de Üçüncü Nükte’de inayet-i hâssa ve inayet-i âmmeye dair mühim bir sırr-ı dakik-i rububiyete ve ehemmiyetli bir sırr-ı Rahmaniyete işaret ediyor.",
      "order_index": 65
    },
    {
      "type": "paragraph",
      "text": "Sekizinci Risale Olan Sekizinci Mesele",
      "order_index": 66
    },
    {
      "type": "paragraph",
      "text": "Altı sualin cevabı olan sekiz nüktedir.",
      "order_index": 67
    }
  ]
}