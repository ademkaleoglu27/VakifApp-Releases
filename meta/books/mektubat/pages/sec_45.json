{
  "id": "sec_44",
  "blocks": [
    {
      "type": "heading",
      "text": "Üçüncü Nükte: İşaret-i hâssa, işaret-i âmme münasebetiyle bir sırr-ı dakik-i rububiyet ve Rahmaniyete işaret edeceğiz:",
      "order_index": 0
    },
    {
      "type": "paragraph",
      "text": "Bir kardeşimin güzel bir sözü var. O sözü, bu meseleye mevzu edeceğim. Sözü de şudur ki: Bir gün güzel bir tevafukatı ona gösterdim, dedi: Güzel! Zaten her hakikat güzeldir. Fakat bu Sözler’deki tevafukat ve muvaffakıyet daha güzeldir.",
      "order_index": 1
    },
    {
      "type": "paragraph",
      "text": "Ben de dedim: Evet, her şey ya hakikaten güzeldir ya bizzat güzeldir veya neticeleri itibarıyla güzeldir. Ve bu güzellik, rububiyet-i âmmeye ve şümul-ü rahmete ve tecelli-i âmmeye bakar. Dediğin gibi bu muvaffakıyetteki işaret-i gaybiye daha güzeldir. Çünkü bu, rahmet-i hâssaya ve rububiyet-i hâssaya ve tecelli-i hâssaya bakar bir surettedir. Bunu bir temsil ile fehme takrib edeceğiz. Şöyle ki:",
      "order_index": 2
    },
    {
      "type": "paragraph",
      "text": "Bir padişahın umumî saltanatı ve kanunu ile merhamet-i şahanesi umum efrad-ı millete teşmil edilebilir. Her fert, doğrudan doğruya o padişahın lütfuna, saltanatına mazhardır. O suret-i umumiyede, efradın çok münasebat-ı hususiyesi vardır.",
      "order_index": 3
    },
    {
      "type": "paragraph",
      "text": "İkinci cihet, padişahın ihsanat-ı hususiyesidir ve evamir-i hâssasıdır ki umumî kanunun fevkinde, bir ferde ihsan eder, iltifat eder, emir verir.",
      "order_index": 4
    },
    {
      "type": "paragraph",
      "text": "İşte bu temsil gibi Zat-ı Vâcibü’l-vücud ve Hâlık-ı Hakîm ve Rahîm’in umumî rububiyet ve şümul-ü rahmeti noktasında her şey hissedardır. Her şeyin hissesine isabet eden cihette, hususi onunla münasebettardır. Hem kudret ve irade ve ilm-i muhitiyle her şeye tasarrufatı, her şeyin en cüz’î işlerine müdahalesi, rububiyeti vardır. Her şey, her şe’ninde ona muhtaçtır. Onun ilim ve hikmetiyle işleri görülür, tanzim edilir. Ne tabiatın haddi var ki o daire-i tasarruf-u rububiyetinde saklansın ve tesir sahibi olup müdahale etsin ve ne de tesadüfün hakkı var ki o hassas mizan-ı hikmet dairesindeki işlerine karışsın. Risalelerde yirmi yerde kat’î hüccetlerle tesadüfü ve tabiatı nefyetmişiz ve Kur’an kılıncıyla idam etmişiz, müdahalelerini muhal göstermişiz.",
      "order_index": 5
    },
    {
      "type": "paragraph",
      "text": "Fakat rububiyet-i âmmedeki daire-i esbab-ı zahiriyede, ehl-i gafletin nazarında hikmeti ve sebebi bilinmeyen işlerde, tesadüf namını vermişler. Ve hikmetleri ihata edilmeyen bazı ef’al-i İlahiyenin kanunlarını –tabiat perdesi altında gizlenmiş– görememişler, tabiata müracaat etmişler.",
      "order_index": 6
    },
    {
      "type": "paragraph",
      "text": "İkincisi, hususi rububiyetidir ve has iltifat ve imdad-ı Rahmanîsidir ki umumî kanunların tazyikatı altında tahammül edemeyen fertlerin imdadına Rahmanu’r-Rahîm isimleri imdada yetişirler. Hususi bir surette muavenet ederler, o tazyikattan kurtarırlar. Onun için her zîhayat, hususan insan, her anda ondan istimdad eder ve meded alabilir.",
      "order_index": 7
    },
    {
      "type": "paragraph",
      "text": "İşte bu hususi rububiyetindeki ihsanatı, ehl-i gaflete karşı da tesadüf altına gizlenmez ve tabiata havale edilmez.",
      "order_index": 8
    },
    {
      "type": "paragraph",
      "text": "İşte bu sırra binaendir ki İ’caz-ı Kur’an ve Mu’cizat-ı Ahmediye’deki işarat-ı gaybiyeyi, hususi bir işaret telakki ve itikad etmişiz. Ve bir imdad-ı hususi ve muannidlere karşı kendini gösterecek bir inayet-i hâssa olduğunu yakîn ettik. Ve sırf lillah için ilan ettik. Kusur etmişsek Allah affetsin, âmin!",
      "order_index": 9
    },
    {
      "type": "arabic_block",
      "text": "رَبَّنَا لَا تُؤَاخِذْنَٓا اِنْ نَسٖينَٓا اَوْ اَخْطَاْنَا",
      "order_index": 10
    },
    {
      "type": "paragraph",
      "text": "***",
      "order_index": 11
    },
    {
      "type": "paragraph",
      "text": "Sözler’in tebyizinde kıymettar hizmeti sebkat eden muallim Ahmed Galib’in fıkrasıdır.",
      "order_index": 12
    },
    {
      "type": "paragraph",
      "text": "“Elde Kur’an gibi bürhan-ı hakikat varken",
      "order_index": 13
    },
    {
      "type": "paragraph",
      "text": "Münkiri ilzam için gönlüme sıklet mi gelir?”",
      "order_index": 14
    },
    {
      "type": "paragraph",
      "text": "Sözün özdür ey can, tekellüf değil",
      "order_index": 15
    },
    {
      "type": "paragraph",
      "text": "Ledün ilminin zübde-i pâkidir",
      "order_index": 16
    },
    {
      "type": "paragraph",
      "text": "Bu, sümme’t-tedarik tasannuf değil",
      "order_index": 17
    },
    {
      "type": "paragraph",
      "text": "Bu bir hikmet-i nur-u irfandır",
      "order_index": 18
    },
    {
      "type": "paragraph",
      "text": "Ki ehva ve lağv ve tefelsüf değil",
      "order_index": 19
    },
    {
      "type": "paragraph",
      "text": "Müzekkî-i nefis ve musaffi-i ruh",
      "order_index": 20
    },
    {
      "type": "paragraph",
      "text": "Mürebbi-i dildir, tasavvuf değil",
      "order_index": 21
    },
    {
      "type": "paragraph",
      "text": "O Sözler bütün marifet şemsidir",
      "order_index": 22
    },
    {
      "type": "paragraph",
      "text": "Sözüm doğrudur, bir teellüf değil",
      "order_index": 23
    },
    {
      "type": "paragraph",
      "text": "İçin nurudur, lafza akseylemiş",
      "order_index": 24
    },
    {
      "type": "paragraph",
      "text": "Bir iki satırda teradüf değil",
      "order_index": 25
    },
    {
      "type": "paragraph",
      "text": "Mutabık lafızlar birbirine",
      "order_index": 26
    },
    {
      "type": "paragraph",
      "text": "Bu aslâ tasannu, tesadüf değil",
      "order_index": 27
    },
    {
      "type": "paragraph",
      "text": "Dizilmiş nizamla bütün harfleri",
      "order_index": 28
    },
    {
      "type": "paragraph",
      "text": "Tevafuktur, aslâ tehalüf değil",
      "order_index": 29
    },
    {
      "type": "paragraph",
      "text": "Bu bir cilve-i sırr-ı i’cazdır",
      "order_index": 30
    },
    {
      "type": "paragraph",
      "text": "Ki Kur’an’dandır, tecevvüf değil",
      "order_index": 31
    },
    {
      "type": "paragraph",
      "text": "Bu hüsn-ü tesadüf güzeldir güzel",
      "order_index": 32
    },
    {
      "type": "paragraph",
      "text": "Bu babda ne dense tezauf değil",
      "order_index": 33
    },
    {
      "type": "paragraph",
      "text": "Said-i Bedîüzzaman-ı Nursî",
      "order_index": 34
    },
    {
      "type": "paragraph",
      "text": "Beyanı bedî’dir, taattuf değil",
      "order_index": 35
    },
    {
      "type": "paragraph",
      "text": "Teselliye ermemiş elinde kalem",
      "order_index": 36
    },
    {
      "type": "paragraph",
      "text": "Eder arz-ı dîdar, taharrüf değil",
      "order_index": 37
    },
    {
      "type": "paragraph",
      "text": "İsabet buna savb-ı Hak’tan gelir",
      "order_index": 38
    },
    {
      "type": "paragraph",
      "text": "Bu kasdî değildir, tasarruf değil",
      "order_index": 39
    },
    {
      "type": "paragraph",
      "text": "Bunu görmeyen bed nazarlar için",
      "order_index": 40
    },
    {
      "type": "paragraph",
      "text": "Telehhüf derim ben, teessüf değil",
      "order_index": 41
    },
    {
      "type": "paragraph",
      "text": "Ki var manevî hayretim galiben",
      "order_index": 42
    },
    {
      "type": "paragraph",
      "text": "Beyanım bu yolda tazarruf değil",
      "order_index": 43
    },
    {
      "type": "paragraph",
      "text": "Tevafuk, sözünde ona çok mudur",
      "order_index": 44
    },
    {
      "type": "paragraph",
      "text": "Tefevvuk, onun için teşerrüf değil",
      "order_index": 45
    },
    {
      "type": "paragraph",
      "text": "Çok işte Hak onu muvaffak ede",
      "order_index": 46
    },
    {
      "type": "paragraph",
      "text": "Tevafuk, makam-ı tevakkuf değil!",
      "order_index": 47
    },
    {
      "type": "paragraph",
      "text": "Ahmed Galib",
      "order_index": 48
    },
    {
      "type": "paragraph",
      "text": "(Rahmetullahi aleyh)",
      "order_index": 49
    },
    {
      "type": "paragraph",
      "text": "***",
      "order_index": 50
    },
    {
      "type": "paragraph",
      "text": "Merhum Binbaşı Âsım Bey’in fıkrasıdır.",
      "order_index": 51
    },
    {
      "type": "paragraph",
      "text": "Kasem ederim, doğrudur sözü özüyle beraber",
      "order_index": 52
    },
    {
      "type": "paragraph",
      "text": "Bu hakikati kabul ve tasdik etmeyen bed-mâyeler",
      "order_index": 53
    },
    {
      "type": "paragraph",
      "text": "Kalır dalalet ve vâdi-i hüsranda nice seneler",
      "order_index": 54
    },
    {
      "type": "paragraph",
      "text": "Bunları irşad edip kurtarmaktır hüner",
      "order_index": 55
    },
    {
      "type": "paragraph",
      "text": "Hidayet erişse eğer, o vakit boyun eğer",
      "order_index": 56
    },
    {
      "type": "paragraph",
      "text": "Cümlenin ıslahını niyaz edip Hâlık’a yalvaralım",
      "order_index": 57
    },
    {
      "type": "paragraph",
      "text": "Hep envar-ı Kur’aniye olan Sözler’i okuyup anlatalım",
      "order_index": 58
    },
    {
      "type": "paragraph",
      "text": "Bu yolda bizler de feyz alıp dilşâd olalım",
      "order_index": 59
    },
    {
      "type": "paragraph",
      "text": "Fenayı bekaya tebdilde rıza-yı Bâri’ye kavuşalım",
      "order_index": 60
    },
    {
      "type": "paragraph",
      "text": "Sad-hezar tahsine lâyık bîbaha fıkra-i Galib",
      "order_index": 61
    },
    {
      "type": "paragraph",
      "text": "Bu hakikatleri söylemekle olur şüphesiz galip.",
      "order_index": 62
    },
    {
      "type": "paragraph",
      "text": "Binbaşı Âsım",
      "order_index": 63
    },
    {
      "type": "paragraph",
      "text": "(Rahmetullahi aleyh)",
      "order_index": 64
    },
    {
      "type": "paragraph",
      "text": "***",
      "order_index": 65
    },
    {
      "type": "paragraph",
      "text": "Sekizinci Risale olan Sekizinci Mesele",
      "order_index": 66
    },
    {
      "type": "paragraph",
      "text": "Şu Mesele, altı sualin cevabı olup sekiz nüktedir.",
      "order_index": 67
    }
  ]
}