{
  "id": "sec_48",
  "blocks": [
    {
      "type": "heading",
      "text": "Altıncı Nükte",
      "order_index": 0
    },
    {
      "type": "paragraph",
      "text": "Dersiniz ki: Resul-i Ekrem aleyhissalâtü vesselâmın ecdadlarından nebi gelmiş midir?",
      "order_index": 1
    },
    {
      "type": "paragraph",
      "text": "Elcevap: Hazret-i İsmail aleyhisselâmdan sonra bir nass-ı kat’î yoktur. Ecdadlarından olmayan, yalnız Hâlid İbn-i Sinan ve Hanzele namında iki nebi gelmiştir. Fakat ecdad-ı Nebi’den, Kâ’b İbn-i Lüeyy’in meşhur ve sarîh ve tansis tarzındaki bu şiiri ki:",
      "order_index": 2
    },
    {
      "type": "arabic_block",
      "text": "عَلٰى غَفْلَةٍ يَاْتِى النَّبِىُّ مُحَمَّدٌ § فَيُخْبِرُ اَخْبَارًا صَدُوقًا خَبٖيرُهَا",
      "order_index": 3
    },
    {
      "type": "paragraph",
      "text": "demesi, mu’cizekârane ve nübüvvettarane bir söze benzer. İmam-ı Rabbanî hem delile hem keşfe istinaden demiş ki: Hindistan’da çok nebiler gelmiştir. Fakat bazılarının ya hiç ümmeti olmamış veyahut mahdud birkaç adama münhasır kaldığı için iştihar bulmamışlar veyahut nebi ismi verilmemiş.",
      "order_index": 4
    },
    {
      "type": "paragraph",
      "text": "İşte İmam’ın bu düsturuna binaen, ecdad-ı Nebi’den bu nevi nebilerin bulunması mümkün.",
      "order_index": 5
    }
  ]
}