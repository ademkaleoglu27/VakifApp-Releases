{
    "bookId": "sozler",
    "pageId": "sozler-0015",
    "pageIndex": 15,
    "sectionId": "sozler-section-004",
    "header": {
        "title": "Üçüncü Söz",
        "sticky": true
    },
    "segments": [
        {
            "segmentId": "sozler-0015-header",
            "type": "heading",
            "text": "Üçüncü Söz",
            "lang": "tr"
        },
        {
            "segmentId": "sozler-0015-001",
            "type": "paragraph",
            "text": "بِسْمِ اللّٰهِ الرَّحْمٰنِ الرَّحٖيمِ",
            "lang": "ar"
        },
        {
            "segmentId": "sozler-0015-002",
            "type": "paragraph",
            "text": "يَٓا اَيُّهَا النَّاسُ اعْبُدُوا",
            "lang": "ar"
        },
        {
            "segmentId": "sozler-0015-003",
            "type": "paragraph",
            "text": "İbadet, ne büyük bir ticaret ve saadet; fısk ve sefahet, ne büyük bir hasaret ve helâket olduğunu anlamak istersen şu temsilî hikâyeciğe bak, dinle:",
            "lang": "tr"
        },
        {
            "segmentId": "sozler-0015-004",
            "type": "paragraph",
            "text": "Bir vakit iki asker, uzak bir şehre gitmek için emir alıyorlar. Beraber giderler, tâ yol ikileşir. Bir adam orada bulunur, onlara der: “Şu sağdaki yol, hiç zararı olmamakla beraber, onda giden yolculardan ondan dokuzu büyük kâr ve rahat görür. Soldaki yol ise menfaati olmamakla beraber, on yolcusundan dokuzu zarar görür. Hem ikisi, kısa ve uzunlukta birdirler. Yalnız bir fark var ki intizamsız, hükûmetsiz olan sol yolun yolcusu çantasız, silahsız gider. Zahirî bir hiffet, yalancı bir rahatlık görür. İntizam-ı askerî altındaki sağ yolun yolcusu ise mugaddi hülâsalardan dolu dört okkalık bir çanta ve her adüvvü alt ve mağlup edecek iki kıyyelik bir mükemmel mîrî silahı taşımaya mecburdur.”",
            "lang": "tr"
        },
        {
            "segmentId": "sozler-0015-005",
            "type": "paragraph",
            "text": "O iki asker, o muarrif adamın sözünü dinledikten sonra şu bahtiyar nefer, sağa gider. Bir batman ağırlığı omuzuna ve beline yükler fakat kalbi ve ruhu, binler batman minnetlerden ve korkulardan kurtulur.",
            "lang": "tr"
        },
        {
            "segmentId": "sozler-0015-006",
            "type": "paragraph",
            "text": "Öteki bedbaht nefer ise askerliği bırakır. Nizama tabi olmak istemez, sola gider. Cismi bir batman ağırlıktan kurtulur fakat kalbi binler batman minnetler altında ve ruhu hadsiz korkular altında ezilir. Hem herkese dilenci hem her şeyden, her hâdiseden titrer bir surette gider. Tâ mahall-i maksuda yetişir. Orada, âsi ve kaçak cezasını görür.",
            "lang": "tr"
        },
        {
            "segmentId": "sozler-0015-007",
            "type": "paragraph",
            "text": "Askerlik nizamını seven, çanta ve silahını muhafaza eden ve sağa giden nefer ise kimseden minnet almayarak, kimseden havf etmeyerek rahat-ı kalp ve vicdan ile gider. Tâ o matlub şehre yetişir. Orada, vazifesini güzelce yapan bir namuslu askere münasip bir mükâfat görür.",
            "lang": "tr"
        }
    ]
}