{
    "bookId": "sozler",
    "pageId": "sozler-0023",
    "pageIndex": 23,
    "sectionId": "sozler-section-007",
    "header": {
        "title": "Altıncı Söz",
        "sticky": true
    },
    "segments": [
        {
            "segmentId": "sozler-0023-001",
            "type": "paragraph",
            "text": "Onlar, şu iltifatı ve fermanı dinledikten sonra o iki adamdan aklı başında olanı dedi:",
            "lang": "tr"
        },
        {
            "segmentId": "sozler-0023-002",
            "type": "paragraph",
            "text": "— Baş üstüne, ben maaliftihar satarım. Hem bin teşekkür ederim.",
            "lang": "tr"
        },
        {
            "segmentId": "sozler-0023-003",
            "type": "paragraph",
            "text": "Diğeri mağrur, nefsi firavunlaşmış, hodbin, ayyaş, güya ebedî o çiftlikte kalacak gibi dünya zelzelelerinden, dağdağalarından haberi yok. Dedi:",
            "lang": "tr"
        },
        {
            "segmentId": "sozler-0023-004",
            "type": "paragraph",
            "text": "— Yok! Padişah kimdir? Ben mülkümü satmam, keyfimi bozmam…",
            "lang": "tr"
        },
        {
            "segmentId": "sozler-0023-005",
            "type": "paragraph",
            "text": "Biraz zaman sonra birinci adam öyle bir mertebeye çıktı ki herkes haline gıpta ederdi. Padişahın lütfuna mazhar olmuş, has sarayında saadetle yaşıyor. Diğeri, öyle bir hale giriftar olmuş ki hem herkes ona acıyor hem de “Müstahak!” diyor. Çünkü hatasının neticesi olarak hem saadeti ve mülkü gitmiş hem ceza ve azap çekiyor.",
            "lang": "tr"
        },
        {
            "segmentId": "sozler-0023-006",
            "type": "paragraph",
            "text": "İşte ey nefs-i pür-heves! Şu misalin dürbünü ile hakikatin yüzüne bak. Amma o padişah ise ezel ebed Sultanı olan Rabb’in, Hâlık’ındır. Ve o çiftlikler, makineler, âletler, mizanlar ise senin daire-i hayatın içindeki mâmelekin ve o mâmelekin içindeki cisim, ruh ve kalbin ve onlar içindeki göz ve dil, akıl ve hayal gibi zahirî ve bâtınî hâsselerindir. Ve o yaver-i ekrem ise Resul-i Kerîm’dir. Ve o ferman-ı ahkem ise Kur’an-ı Hakîm’dir ki bahsinde bulunduğumuz ticaret-i azîmeyi, şu âyetle ilan ediyor:",
            "lang": "tr"
        },
        {
            "segmentId": "sozler-0023-007",
            "type": "paragraph",
            "text": "اِنَّ اللّٰهَ اشْتَرٰى مِنَ الْمُؤْمِنٖينَ اَنْفُسَهُمْ وَاَمْوَالَهُمْ بِاَنَّ لَهُمُ الْجَنَّةَ",
            "lang": "ar"
        }
    ]
}