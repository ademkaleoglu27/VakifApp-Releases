{
    "bookId": "sozler",
    "pageId": "sozler-0673",
    "pageIndex": 673,
    "sectionId": "sozler-section-104",
    "header": {
        "title": "İKİNCİ MEVKIF",
        "sticky": true
    },
    "segments": [
        {
            "segmentId": "sozler-0673-001",
            "type": "paragraph",
            "text": "İkincisi: Ehl-i âhirettir ki ya dünyanın zarurî işleri onları amel-i uhrevîden men’ettiği için veyahut şuhud derecesinde iman ile cennetin kemalât ve mehasinine nisbeten dünyayı çirkin görür. Evet, Hazret-i Yusuf aleyhisselâma güzel bir adam nisbet edilse yine çirkin göründüğü gibi; dünyanın ne kadar kıymettar mehasini varsa, cennetin mehasinine nisbet edilse hiç hükmündedir.",
            "lang": "tr"
        },
        {
            "segmentId": "sozler-0673-002",
            "type": "paragraph",
            "text": "Üçüncüsü: Dünyayı tahkir eder. Çünkü eline geçmez. Şu tahkir, dünyanın nefretinden gelmiyor; muhabbetinden ileri geliyor.",
            "lang": "tr"
        },
        {
            "segmentId": "sozler-0673-003",
            "type": "paragraph",
            "text": "Dördüncüsü: Dünyayı tahkir eder. Zira dünya, eline geçiyor. Fakat durmuyor, gidiyor. O da kızıyor. Teselli bulmak için tahkir eder. “Pistir.” der. Şu tahkir ise o da dünyanın muhabbetinden ileri geliyor. Halbuki makbul tahkir odur ki hubb-u âhiretten ve marifetullahın muhabbetinden ileri gelir.",
            "lang": "tr"
        },
        {
            "segmentId": "sozler-0673-004",
            "type": "paragraph",
            "text": "Demek makbul tahkir, evvelki iki kısımdır. Cenab-ı Hak, bizi onlardan yapsın, âmin bi-hürmeti Seyyidi’l-mürselîn.",
            "lang": "tr"
        }
    ]
}