{
    "bookId": "sozler",
    "pageId": "sozler-0150",
    "pageIndex": 150,
    "sectionId": "sozler-section-029",
    "header": {
        "title": "Leyle-i Kadirde İhtar Edilen Bir Mesele-i Mühimme",
        "sticky": true
    },
    "segments": [
        {
            "segmentId": "sozler-0150-header",
            "type": "heading",
            "text": "Leyle-i Kadirde İhtar Edilen Bir Mesele-i Mühimme",
            "lang": "tr"
        },
        {
            "segmentId": "sozler-0150-001",
            "type": "paragraph",
            "text": "On Üçüncü Söz’ün İkinci Makamı’nın Zeyli",
            "lang": "tr"
        },
        {
            "segmentId": "sozler-0150-002",
            "type": "paragraph",
            "text": "Leyle-i Kadirde kalbe gelen pek geniş ve uzun bir hakikate, pek kısaca bir işaret edeceğiz. Şöyle ki:",
            "lang": "tr"
        },
        {
            "segmentId": "sozler-0150-003",
            "type": "paragraph",
            "text": "Nev-i beşer, bu son Harb-i Umumî’nin eşedd-i zulüm ve eşedd-i istibdadı ile ve merhametsiz tahribatı ile ve bir tek düşmanın yüzünden yüzer masumu perişan etmesiyle ve mağlupların dehşetli meyusiyetleriyle ve galiblerin dehşetli telaş ve hâkimiyetlerini muhafaza ve büyük tahribatlarını tamir edememelerinden gelen dehşetli vicdan azaplarıyla ve dünya hayatının bütün bütün fâni ve muvakkat olması ve medeniyet fanteziyelerinin aldatıcı ve uyutucu olduğu umuma görünmesiyle ve fıtrat-ı beşeriyedeki yüksek istidadatın ve mahiyet-i insaniyesinin umumî bir surette dehşetli yaralanmasıyla ve gaflet ve dalaletin, sert ve sağır olan tabiatın, Kur’an’ın elmas kılıncı altında parçalanmasıyla ve gaflet ve dalaletin en boğucu, aldatıcı en geniş perdesi olan siyaset-i rûy-i zeminin pek çirkin, pek gaddarane hakiki sureti görünmesiyle elbette ve elbette hiç şüphe yok ki:",
            "lang": "tr"
        },
        {
            "segmentId": "sozler-0150-004",
            "type": "paragraph",
            "text": "Şimal’de, Garp’ta, Amerika’da emareleri göründüğüne binaen nev-i beşerin maşuk-u mecazîsi olan hayat-ı dünyeviye, böyle çirkin ve geçici olmasından fıtrat-ı beşerin hakiki sevdiği, aradığı hayat-ı bâkiyeyi bütün kuvvetiyle arayacak.",
            "lang": "tr"
        },
        {
            "segmentId": "sozler-0150-005",
            "type": "paragraph",
            "text": "Ve elbette hiç şüphe yok ki:",
            "lang": "tr"
        },
        {
            "segmentId": "sozler-0150-006",
            "type": "paragraph",
            "text": "Bin üç yüz altmış senede, her asırda üç yüz elli milyon şakirdi bulunan ve her hükmüne ve davasına milyonlar ehl-i hakikat tasdik ile imza basan ve her dakikada milyonlar hâfızların kalbinde kudsiyet ile bulunup lisanlarıyla beşere ders veren ve hiçbir kitapta emsali bulunmayan bir tarzda, beşer için hayat-ı bâkiyeyi ve saadet-i ebediyeyi müjde veren ve bütün beşerin yaralarını tedavi eden Kur’an-ı Mu’cizü’l-Beyan’ın şiddetli, kuvvetli ve tekrarlı binler âyâtıyla, belki sarîhan ve işareten on binler defa dava edip haber veren ve sarsılmaz kat’î delillerle şüphe getirmez hadsiz hüccetleriyle hayat-ı bâkiyeyi kat’iyetle müjde ve saadet-i ebediyeyi ders vermesi, elbette nev-i beşer bütün bütün aklını kaybetmezse, maddî veya manevî bir kıyamet başlarına kopmazsa; İsveç, Norveç, Finlandiya ve İngiltere’nin Kur’an’ı kabul etmeye çalışan meşhur hatipleri ve Amerika’nın din-i hakkı arayan ehemmiyetli cemiyeti gibi rûy-i zeminin geniş kıtaları ve büyük hükûmetleri Kur’an-ı Mu’cizü’l-Beyan’ı arayacaklar ve hakikatlerini anladıktan sonra bütün ruh u canlarıyla sarılacaklar.",
            "lang": "tr"
        },
        {
            "segmentId": "sozler-0150-007",
            "type": "paragraph",
            "text": "Çünkü bu hakikat noktasında kat’iyen Kur’an’ın misli yoktur ve olamaz ve hiçbir şey bu mu’cize-i ekberin yerini tutamaz.",
            "lang": "tr"
        }
    ]
}