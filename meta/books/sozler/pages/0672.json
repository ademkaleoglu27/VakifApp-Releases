{
    "bookId": "sozler",
    "pageId": "sozler-0672",
    "pageIndex": 672,
    "sectionId": "sozler-section-104",
    "header": {
        "title": "İKİNCİ MEVKIF",
        "sticky": true
    },
    "segments": [
        {
            "segmentId": "sozler-0672-001",
            "type": "paragraph",
            "text": "Elcevap: Dünyanın üç yüzü var:",
            "lang": "tr"
        },
        {
            "segmentId": "sozler-0672-002",
            "type": "paragraph",
            "text": "Birinci yüzü: Cenab-ı Hakk’ın esmasına bakar. Onların nukuşunu gösterir. Mana-yı harfiyle, onlara âyinedarlık eder. Dünyanın şu yüzü, hadsiz mektubat-ı Samedaniyedir. Bu yüzü gayet güzeldir. Nefrete değil, aşka lâyıktır.",
            "lang": "tr"
        },
        {
            "segmentId": "sozler-0672-003",
            "type": "paragraph",
            "text": "İkinci yüzü: Âhirete bakar. Âhiretin tarlasıdır, cennetin mezraasıdır, rahmetin mezheresidir. Şu yüzü dahi evvelki yüzü gibi güzeldir. Tahkire değil, muhabbete lâyıktır.",
            "lang": "tr"
        },
        {
            "segmentId": "sozler-0672-004",
            "type": "paragraph",
            "text": "Üçüncü yüzü: İnsanın hevesatına bakan ve gaflet perdesi olan ve ehl-i dünyanın mel’abe-i hevesatı olan yüzdür. Şu yüz çirkindir. Çünkü fânidir, zâildir, elemlidir, aldatır. İşte hadîste vârid olan tahkir ve ehl-i hakikatin ettiği nefret, bu yüzdedir.",
            "lang": "tr"
        },
        {
            "segmentId": "sozler-0672-005",
            "type": "paragraph",
            "text": "Kur’an-ı Hakîm’in kâinattan ve mevcudattan ehemmiyetkârane, istihsankârane bahsi ise evvelki iki yüze bakar. Sahabelerin ve sair ehlullahın mergub dünyaları, evvelki iki yüzdedir.",
            "lang": "tr"
        },
        {
            "segmentId": "sozler-0672-006",
            "type": "paragraph",
            "text": "Şimdi, dünyayı tahkir edenler dört sınıftır:",
            "lang": "tr"
        },
        {
            "segmentId": "sozler-0672-007",
            "type": "paragraph",
            "text": "Birincisi: Ehl-i marifettir ki Cenab-ı Hakk’ın marifetine ve muhabbet ve ibadetine set çektiği için tahkir eder.",
            "lang": "tr"
        }
    ]
}