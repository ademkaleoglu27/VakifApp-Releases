{
    "bookId": "sozler",
    "pageId": "sozler-0024",
    "pageIndex": 24,
    "sectionId": "sozler-section-007",
    "header": {
        "title": "Altıncı Söz",
        "sticky": true
    },
    "segments": [
        {
            "segmentId": "sozler-0024-001",
            "type": "paragraph",
            "text": "Ve o dalgalı muharebe meydanı ise şu fırtınalı dünya yüzüdür ki durmuyor, dönüyor, bozuluyor ve her insanın aklına şu fikri veriyor: “Madem her şey elimizden çıkacak, fâni olup kaybolacak. Acaba bâkiye tebdil edip ibka etmek çaresi yok mu?” deyip düşünürken birden semavî sadâ-yı Kur’an işitiliyor. Der: “Evet, var. Hem beş mertebe kârlı bir surette güzel ve rahat bir çaresi var.”",
            "lang": "tr"
        },
        {
            "segmentId": "sozler-0024-002",
            "type": "paragraph",
            "text": "Sual: Nedir?",
            "lang": "tr"
        },
        {
            "segmentId": "sozler-0024-003",
            "type": "paragraph",
            "text": "Elcevap: Emaneti, sahib-i hakikisine satmak.",
            "lang": "tr"
        },
        {
            "segmentId": "sozler-0024-004",
            "type": "paragraph",
            "text": "İşte o satışta, beş derece kâr içinde kâr var.",
            "lang": "tr"
        },
        {
            "segmentId": "sozler-0024-005",
            "type": "paragraph",
            "text": "Birinci kâr: Fâni mal, beka bulur. Çünkü Kayyum-u Bâki olan Zat-ı Zülcelal’e verilen ve onun yolunda sarf edilen şu ömr-ü zâil, bâkiye inkılab eder, bâki meyveler verir. O vakit ömür dakikaları, âdeta tohumlar, çekirdekler hükmünde zahiren fena bulur, çürür. Fakat âlem-i bekada, saadet çiçekleri açarlar ve sümbüllenirler. Ve âlem-i berzahta ziyadar, munis birer manzara olurlar.",
            "lang": "tr"
        },
        {
            "segmentId": "sozler-0024-006",
            "type": "paragraph",
            "text": "İkinci kâr: Cennet gibi bir fiyat veriliyor.",
            "lang": "tr"
        },
        {
            "segmentId": "sozler-0024-007",
            "type": "paragraph",
            "text": "Üçüncü kâr: Her aza ve hâsselerin kıymeti, birden bine çıkar.",
            "lang": "tr"
        }
    ]
}